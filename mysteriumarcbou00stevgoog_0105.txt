nnmomnours 93

rum, hominis indolentis, qui in nulla non turpitudi-
nis fraudisque ima descendere paratus esse videretur.
Ego saltem sic existimavi.

“ls mihi certe imae sortis homo esse videtur,”
me observans ait Godfrey. “Aliquis parasitorum si-
ne labore et uuaestu, qui Parisiis haud rari sunt. Ta·
bernariae et ancillae proclives in eos sunt.”

“Recte te aestimare censeo,'' affirmo ego: “ve-
rumtamen‚ si eius fuit sortis, perspicere haud queo
quid negotii ei cum Philippo Vantine esse potuerit.”

“Nec ego; verum et aliae res complures sunt
quas haud plus capio. Omnes nos coecutimus mi Les·
ter; haec reputastine? Prorsus coecutimus.'’

“Cogitavi de ea re,'' respondi tractim.

“Quis ille homullus tuerit, sine dubio, suo tem-
pore declarabimus - fortasse citius quam exspecta-
mus, cuncta enim diurna matutina effigiem eius di-
vulgabunt, atque si hic, Neo Eboraci, notus fuerit
vel maxime, aliquis eum agnoscet. Quum noverimus
quis fuerit, verosimile erit et negotium eius cum Van-
tine nos divinare posse. Perinde reperiemus quae mu-
lier illa sit quae hac vespera Vantine viserit - quod
nihil est nisi amplior Rogers vexatio donec fateatur,
ouum haud erit difficile eam exquirere, suaque secre-

ta elicere. Insuper et cognoscemus quare Rogers eam
tegat et tueatur, Haec omnia parum erunt ardua.
Sed quum haec omnia perfecerimus, omniaque iacta
ad manus erunt, vereor ne ista omnia haud sint ulli-
us momenti.”

“Ullius momenti ?’' repeto ego. “At vero certe -
quondam.”

 

